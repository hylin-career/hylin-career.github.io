<html>

<head>
<meta http-equiv="Content-Type" content="text/html; charset=big5">
<title></title>
</head>

<body>

</body>

</html>
</title>

<body text="#FFFFFF" style="background-color:black;">

<p style="line-height: 200%">
　</p>

<table border="0" width="100%" id="table1">
	<tr>
		<td width="20%">　</td>
		<td width="60%">

<p style="line-height: 200%">
　　蓬萊秀才丁某，好舌辯，有異相，恩科拔貢，仕於打狗，為太守文膽。太守昇三公，舉丁生入京，薦其有蘇秦張儀之術，國士無雙。上悅，賜雙眼花翎，尚書房行走，爵「吮公」。<br>
　　一夕，吮公宴罷醉歸，將寐之際，忽現一美婦。公迷茫間，問床邊者誰？美婦曰：「貴人多忘事。妾前蒙君幸，藍田種玉，特來相報」吮公懼，疾呼左右驅之，婦哀哀求告：「一夜夫妻百日恩，纏綿繾綣之景，恍如昨日，君其不念舊情？」公斥：「孤鞍前馬後，勞比犬馬，始有今日。況孤已成婚，正室在堂，倘容汝來投，不啻養虎為患」對曰：「君才幹
過人，詎薄倖至此？」公怒：「汝珠胎暗結，豈能責我？昨日種種，如昨日死；若不速去，汝與腹中雜種，無異吾敵也！」<br>
　　婦涕泣良久，見公不為所動，慍曰：「君權傾朝野，陽法無奈君何，然冥府業鏡昭昭，他日必當有報，莫謂言之不預也」煙消雲散。公大駭，汗透錦袍；左右入室，未睹他人，只見公對空獨白，面面相覷。居無何，吮公醜聞不脛而走，老少巷議街談，胥責公郎情似鐵。公久居廟堂，黨羽頗眾；雖不乏為其緩頰護航者，然反惹眾怒，民怨向上延燒。上不得
已私召，囑丁淨身出戶，棄車保帥。<br>
　　吮公年少得志，青雲平步。本可入朝不趨，贊拜不名，劍履進殿；假以時日，或加九錫，列土分茅。卻因虧德而奪祿，錦繡前程南柯一夢，可為登徒子戒。</p>

　</td>
		<td width="20%">　</td>
	</tr>
</table>

